1. Zbadać korelację wybranego wskaźnika związanego ze zmiennością waloru do wolumenu (czyli ilości kupionych/sprzedanych sztuk). 
Przedział czasowy wybierzcie jaki uważacie za odpowiedni, proponuję dzienny. Wolumen to inaczej obrót w danym okresie, czyli to ile sztuk danego waloru zostało wymienionych.
Korelację przedstawić w wybrany przez siebie sposób- na wykresie / czyste dane, procenty. Wasz wybór. Oprócz kodu, który ma to wyliczyć załączcie plik z wynikami i nazwijcie go correlation. 
Nie ważne czy będzie plikiem tekstowym, csv, xlsx, czy obrazem z wykresem i nałożonymi na siebie informacjami. 
Zadbajcie o to, by z wykonanego przez Was zadania jasno wynikała korelacja lub jej brak na wybranej parze walorów w wybranym okresie.
(5pkt)
2. Przeanalizować 5 zasobów w stosunku do kursu dolara amerykańskiego, moje propozycje to BTC, ETH, DASH, LTC, LSK, GAME (w tym zbiorze powinniście zauważyć znaczne różnice np. pomiędzy BTC-USD a GAME-USD).
Analiza ma odbywać się automatycznie, poprzez badanie wybranych wskaźników w wybranym okresie, najlepiej z wykorzystaniem określonego okna czasowego.
Mechanizm okna czasowego - gdyby komuś był nieznany: https://pl.wikipedia.org/wiki/Okno_czasowe.
Wynikiem analizy ma być odnalezienie zasobu najmniej podatnego na spadki w czasie bessy oraz zasobu obiecującego największe wzrosty podczas hossy.
Pamiętajcie, że to są zadania laboratoryjne, służące poszerzeniu Waszego warsztatu programistycznego i narzędzi jakimi potraficie się posłużyć do rozwiązywania przyszłych problemów. 
Nie stosujcie wprost analizy historycznych zachowań walorów rynkowych do podejmowania własnych decyzji inwestycyjnych.
Schematy zaobserwowane w przeszłości nie zawsze powtarzają się w przyszłości (przykład - bankructwa firm na giełdzie).
(5pkt)
